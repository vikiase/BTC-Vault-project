# BTC Vault(V1.0) - stackuj sats pro svoji lepší budoucnost!

## Úvod
**BTC Vault** je aplikace fungující v příkazovém řádku navržená pro strategii Dollar-Cost Averaging (DCA) a další investiční strategie, zaměřené především na Bitcoin (BTC). Inspirací pro tento projekt byla platforma **stosuj.cz** od Luboše Kováříka, kterou velmi obdivuji. Rád bych mu poděkoval za jeho práci a tímto projekt není komerční.

 Hlavním cílem tohoto projektu je předvést mé technické dovednosti v oblasti **Pythonu**, **API**, **Git**, **práce s daty**, **automatizace**, **šifrování** nebo **modularity - organizace programu** a hlavně **vytvořit smysluplný a praktický projekt**. Cílem je poskytnout praktický nástroj pro uživatele, kteří chtějí automatizovat své BTC investiční strategie. 

## Jak to funguje
Aplikace interaguje s **Coinmate API** pro automatické nákupy BTC. Uživatelé musí mít účet na burze Coinmate, protože platforma provádí příkazy přímo na jejich účtu. Uživatel také musí mít dostatek prostředků na burze pro správnou funkci strategie.

Hlavní funkcí je **DCA (Dollar-Cost Averaging) strategie** pro investování do Bitcoinu. Uživatelé si mohou nastavit svou strategii podle následujících parametrů:
- **Interval**: Definujte, jak často se nákupy provádějí (např. denně, týdně).
- **Výše částky**: Určete, kolik chcete investovat při každé transakci.
- **Cena limitu** : Nastavte cenový limit pro zajištění výhodných nákupů.

Tato strategie je navržena tak, aby minimalizovala negativní vliv tržní volatility a zvýšila pravděpodobnost dosažení dlouhodobého úspěchu na kryptotrhu.

## Hlavní výhody
- **Bezpečnost**: Nemám přístup k žádným prostředkům na vašem účtu. V případě bezpečnostního průniku zůstávají vaše prostředky bezpečné na vašem účtu na Coinmate a nikdo (včetně mě) k nim nemůže přistupovat.
- **Plně automatizováno**: Jakmile je strategie nastavena, aplikace běží automaticky a provádí nákupy podle zvolené investiční strategie bez manuálního zásahu.
- **Přizpůsobitelné**: DCA strategie umožňuje uživatelům přizpůsobit investice tak, aby odpovídaly jejich rizikovému profilu a finančním cílům.

**BTC Vault** je silný nástroj pro každého, kdo chce provádět konzistentní, dlouhodobé investice do Bitcoinu, udržovat kontrolu nad svými prostředky a minimalizovat vystavení krátkodobým tržním fluktuacím.
